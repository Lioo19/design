---
---
Redovisning kmom04
=========================

Att få göra en analysuppgift mitt i kursen kom som en positiv överraskning. Jag uppskattar personligen den typen av uppgifter för att lära mig förstå hur de som skapat analysobjektet har tänkt. Vi jobbade i en grupp om tre, vilket var väldigt lagom, men valde att skriva den slutgiltiga uppgiften på var sitt håll, vilket jag uppskattade. Det enda jag saknade var någon typ av restriktion, liknande ett max antal tecken eller ord, för nu var det väldigt enkelt att fortsätta analysera djupare och djupare, vilket jag nog egentligen inte hade tid för. Intressant var det dock!  
Efter det vi har läst i kurslitteraturen under momentet ville jag testa att göra en helt akromatisk sida som mitt minimalistiska tema, utan någon särskild accentfärg som stal uppmärksamhet. Jag upplevde det svårt då jag fortfarande känner mig begränsad av griden, designen för sidan fick därmed förbli densamma från tidigare moment, men med endast gråskala. Jag valde att ha skarpa kontraster och ett modernt sans-serif typsnitt rätt igenom min minimalistiska sida för att göra den så okomplicerad som möjligt. För det färgglada temat valde jag att jobba med komplementfärger, med adobe color wheel som redskap för att välja nyanser. Jag hade inget intresse av att ändra bakgrundsfärgen från vitt, vilket gjorde mig aningens begränsad, men det rosa och gröna fick likväl ta sin plats, Serif-fonter kändes rätt i magen och jag bestämde mig för att använda Cambria. Det mörka temat var överlägset roligast, i mina ögon även det som blev snyggast. Jag valde en monokromatisk skala med mörka blå-gröna färger, där bakgrunden fick vara nära svart och brödtexten en mycket ljus blåd färg. Jag laborerade en del med typsnitt och landade till slut i monospace. Här upplevde jag att typsnittet gjorde extremt stor skillnad på hur temat uppfattas, vilket kändes väldigt roligt och motiverade till ytterligare laboration med just typografin.   
Jag använde på sätt och vis ett bastema, utan att skapa något nytt. Jag fortsatte att jobba vidare på mitt tema från kmom03, och efter att jag modifierat det för att passa det minimalistiska temat genom att lägga till en hel del variabler i LESS-koden, kopierade jag in koden från det temat till de två andra, där jag sen adderade och modifierade variablerna och ett fåtal mindre grejer.   
TIL för det här momentet är att inte komplicera saker i onödan. När jag började titta på uppgiften med de tre olika temana kändes det klurigt och stort och jag kände att jag ville göra så mycket mer än att bara ändra mina färger. Efter att ha gjort den andra uppgiften med gruppen så gav jag mig på den igen och bestämde mig för att det räckte med att justera färgerna så som jag gjort, vilket var väldigt nyttigt.
