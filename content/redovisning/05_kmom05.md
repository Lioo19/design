---
---
Redovisning kmom05
=========================

Jag började det här momentet med att göra analysen för laddningstid och användbarhet tillsammans med Heidi, då vi planerat att plugga men jag ännu inte varit klar med kmom05 javascript. Jag läste det centrala på plats och sedan diskuterade vi oss fram till de resultat vi upplevde. Vi landade i att det bara var en av de tre sidor vi jämförde där laddningstiden gjorde ett märkbart intryck och att när laddningstiden väl märks är det alltid negativt kopplat. Den sidan som upplevdes långsammast hade samma hastighet på sin respons som den snabbaste sidan, men på grund av att den var så pass mycket större så upplevdes den helt annorlunda. Jag uppskattade även mötet med PageSpeed, mycket nyttigt, bra tips och ett verktyg jag absolut kommer att vända mig till i framtiden.
Jag upplevde att jag lärde mig väldigt mycket genom att testa det jag läst direkt och att jag höll med om det jag skrivit även efter att jag gått igenom allt material för momentet kändes riktigt bra.  

Jag gav mig därefter på väggen av text och insåg ännu en gång att jag inte klarar av att ta in information vid sträckläsning av det här slaget, till slut stänger min hjärna helt enkelt av och jag behöver omsätta det jag läser till verklighet. Detta räknar jag också som mitt TIL för det här momentet, att alltid dela upp läsningen och acceptera att det är ett måste för mig.  
Gällande bildbehandling på nätet upplever jag hittills att det finns en uppsjö av alternativ och att det bara är genom att prova de olika varianterna som jag kommer hitta de som jag tycker om och som passar mig bäst. Jag känner inte att jag hittat rätt riktigt ännu, men det är just första gången jag jobbar med den här typen av verktyg så jag tycker inte att det är speciellt konstigt. Jag har tidigare använt Photoshop till och från, även om det var länge sen sist. Anledningen till att jag inte längre använder det är att jag upplever att det finns en hel del mobila verktyg som uppfyller mina vardagliga behov gott och väl.  
För den här uppgiften upplevde jag att Cimage funkade bra, men vid fortsatt behov av bildbehandling kommer jag med största sannolikhet att vända mig till photoshop eller liknande program, framförallt vid behov ab redigering och filter eftersom jag inte upplever att Cimage täcker detta fullt ut. Att jobba med modulen @desinax/figure gick helt okej. Jag tycker fortfarande att ramverket i sin helhet är lite krångligt, men just att få till bildernas storlek, filter och liknande gick bra. I början tyckte jag att det var lite klurigare med placering samt responsiviteten, men det gav med sig under tiden.  

Bilder och nedladdningstider är inget jag generellt går runt och funderar på, utan det är snarare när frustrationen för att något inte fungerar dyker upp som det gör sig påmint. Det är viktigt att det fungerar för att bygga helheten, men jag känner ingen som tänker "oj, vad snabbt den här sidan laddade!", utan det är endast i negativ bemärkelse som det uppmärksammas. Därmed bör fokus ligga på att skapa en sida som flyter på friktionsfritt för de många människorna, snarare än att skapa den snabbaste sidan.  
