---
---
Redovisning kmom02
=========================

Mängden läsanvisningar för detta KMOM var smått överväldigande. Läsanvisningarna tycker jag bitvis är svåra att tyda då de är aningen diffusa, samt att de alla kommer i ett block efter varandra. Jag insåg efter att ha läst nästan en hel dag att jag behöver varva, och om det inte står i instruktionerna få jag helt enkelt ta initiativ till att göra det själv!  
Efter att ha läst igenom det mesta i LESS (jag tröttnade någonstans i In-depth-guiden) valde jag att titta igenom uppgiften och de nedre delarna och därefter börja jobba. Förvirringen fortsatte tyvärr kursmomentet ut, då jag ansåg det svårt att applicera det jag läst om eftersom strukturen på den här (i mina ögon) enorma sidstrukturen, som vi inte själva byggt, inte känns speciellt enkel att förstå. Jag kan tänka mig att det kan se ut på det här sättet även i arbetslivet, men jag hade önskat att vi fått bygga upp mer av grunden själva, även om det tagit längre tid, då tröskeln för att över huvud taget kunna förstå vad man ska göra känns rätt hög. Det är enbart tack vare videorna som jag tog mig igenom uppgiften.  
I och med att jag dessutom stylat om rätt mycket i föregående moment fick jag både mindre att göra, men även lite mer. Bland annat lite trassel med drop-down menyn under redovisning-menyn, som jag fortfarande inte helt lyckats lösa. Jag har fått den att sluta scrolla åtminstone, och det ser jag som en tillfällig vinst!  
Jag har ingen åsikt om make, jag har installerat det och det verkar fungera. Jag har ingen tidigare kontakt med liknande verktyg.   
LESS känns som ett rätt bra sätt att skriva CSS, jag tror verkligen att jag kan komma att uppskatta det (både kommentarer och variabler känns riktigt användbart), men just nu känner jag mig förvirrad och det känns väldigt lätt att återgå till att skriva CSS så som man är van. Som vanligt handlar det om att vänja sig och att öva öva öva.  
Kompileringen kändes inte speciellt konstig, det är endast ytterligare ett moment att gå igenom innan man kan se vad man gör på sidan.  
Jag gjorde detta tema redan förra gången, men har justerat färgerna lite. Jag vill ha ett modernt tema som är lättöverskådligt och där färgerna följer rätt igenom. Jag har hittills inte lärt mig uppskatta whitespace ännu, men vet att jag läste om dess vikt i CSS-litteraturen. Det ska bli intressant att se hur temat utvecklas vidare till kommande moment.  
TIL för det här momentet är att börja med att skumma igenom uppgifterna, för att förstå vad informationen skall användas till. Med den här mängden så behöver jag skapa egen struktur, när den som finns inte passar mig personligen.  
