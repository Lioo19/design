---
---
Redovisning kmom03
=========================

Grids är helt nytt för mig och kändes väldigt intressant att läsa om men desto mindre intressant att implementera. Jag tycker fortfarande att ramverket ställer till det vansinnigt mycket och startsträckan för att sätta igång och jobba med det vi faktiskt ska fokusera på är extremt lång.
Större delen av tiden för uppgiften går inte åt det som vi läst och lärt oss om, och det gör mig både frustrerad och lite ledsen, då jag upplever att själva informationen är spännande och något jag är intresserad av. Det här momentet var svinjobbigt.  
När jag väl kom till den punkten att jag kunde börja styla med hjälp av griden så var det stökigt att förstå hur jag gick till väga. Jag upplevde det vertikala enklare att justera efter än det horisontella, men detta berodde mestadels på att jag inte förstod hur jag skulle kunna flytta element i höjdled. Till slut framgick det att det var detta man kunde göra med margin-bottom, men resan dit var lång och krånglig.  
Jag ser poängen i att använda båda griden och när man väl förstår hur man flyttar saker så som de bör sitta tror jag att det blir ett väldigt värdefullt verktyg.  
När det kommer till typsnitt för webbplatsen valde jag att jobba med en sans-serif för rubriken, och serif för brödtexten. Jag ville att den mer moderna sans-serifen skulle dra till sig uppmärksamheten men att texten därefter skulle vara lättläst med hög igenkänningsfaktor.
Fonten för headings testade jag runt en del, men fastnade till slut för Calibri som fontfamily, då verdana var för gles och rundad och Myriad Pro bara inte passade alls. Valet för brödtext föll till slut på Cambria, Som jag tyckte passade bäst ihop med Calibri.  
Skrivandet av LESS går bättre och bättre, det känns mer naturligt och strukturen blir enklare att förstå. Jag tycker också om modulsystemet i grunden, men eftersom jag inte byggt mycket av det själv så är det lite stökigt att hitta de olika sakerna. Jag duplicerade flera av mina moduler från kmom02, men det var inte mycket kod jag återanvände i slutändan, jag raderade det mesta. Designen är dock förhållandevis lik.  
Något som faktiskt kändes lite roligt i allt det jobbiga var att jag äntligen lyckades få fram och använda drop-down menyn för navbaren. Responsiviteten fick mindre fokus den här gången, jag hann helt enkelt inte. Dessutom finner jag det svårt att sprida fokus ännu mer från själva uppgiften. Jag har ett par brytpunkter som fungerar okej.
TIL för det här momentet är att komma ihåg att andas, och att fokusera på det som momentet faktiskt handlar om, för att bibehålla någon glädje alls. För det här momentet var väldigt långt ifrån roligt.   
