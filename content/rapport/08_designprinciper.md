---
---
Designprinciper Kmom06
=========================

Uppgiftens syfte är att implementera designelement och framförallt designprinciper på sidan och bygga om temat för att sidan ska få ett komplett helhetsintryck. Mer information om uppgiften går att hitta på [dbwebb](https://dbwebb.se/uppgift/anax-flat-tema-enligt-designprinciper)  

Rapport  
-----------------------  
__Kontraster__   
Temat Designprinciper har ett klart blått och beige tema för att knyta an till den valda flashbilder. Kontrasterna i färgvalen har jag gjort tydliga, men inte allt för skarpa, för att plocka upp känslan av sand och natur, även om naturen är väldigt annorlunda från den natur som refereras till i temat för designelement. Precis som nämns i Design Elements &  Principles[[1](https://www.canva.com/learn/design-elements-principles/)] har kontrast en stor inverkan på sidans tydlighet och läslighet, och därmed har jag valt att behålla svart som färgen för brödtexten för att ha en fortsatt skarp kontrast för text, vilket fungerar bra även om bakgrunden har fått en svagt beige färg istället.  
En annan kontrast jag valt att jobba med är rundade element på vissa av bilderna, de på förstasidan, som möter besökaren. Detta ger en kontrast till den i övrigt väldigt kantiga layouten vilket drar uppmärksamhet av besökaren.  


__Djup__  
Jag har jobbat ytligt med djup i detta tema. Det egentliga enda djupet som skapas är de knappar som finns i rapport och redovisningsdelar som har fått en skuggning istället för någon typ av border. Jag ville ha knappar som inte gjorde speciellt mycket väsen av sig men som ändå tydligt markerade att elementet går att trycka på. I övrig är sidan förhållandevis platt och saknar elemet som skapar en känsla av djup.  

__Inramning__  
Inramning nämns som ett sätt att styra besökarens uppmärksamhet på sidan på canva.com[1(https://www.canva.com/learn/design-elements-principles/)] och jag har använt det sparsmakat på sidan. På förstasidan är de två bilderna inramade med hjälp av border-radius för att skapa kontrast till de kantiga element som i övrigt är implementerade på sidan. På övriga bilder har jag valt att behålla dem utan ram och utan rundning, då detta är bilder som behöver vara tydliga då de förmedlar mer information och refereras till i texten.  

__Rörelse__  
Jag har valt att implementera en effekt på de två första bilderna på startsidan där bilderna är svartvita tills användaren för muspekaren över dem och de återfår sin fulla färg. Jag anser att detta dels gör att det upplevs som att det händer något på sidan, men även låter bilderna harmoniera mer med färgskalan som valt för temat. Det skapar ett intresse då allt man ser inte är som det verkar. Koden för att skapa effekten har jag hittat med hjälp av codepen och om du är intresserad går det att se den [Här, 2(https://codepen.io/nxworld/pen/ZYNOBZ)]  

__Komposition och balans__  
Under temats utveckling tittade jag närmare på min komposition och på hur jag har lagt upp de olika delarna av sidan. Genom att jämna ut text, flytta bilder och placera om element fick sidan en jämnare känsla och framförallt såg till att informationen är det som tar uppmärksamhet, och inte placeringen av saker. Flera av bildelementen har fått flytta ner i texten och jag har även försökt skapa en jämnare balans i färg, form och placering på de olika elementen, för att skapa en heirarki och struktur där besökaren guidas vidare, snarare än att behöva leta själv.   


Referenser
-----------------------
[1, Design Elements & Principles - Hierachy](https://www.canva.com/learn/design-elements-principles/)    

[2, Codepen for image hover effects](https://codepen.io/nxworld/pen/ZYNOBZ)  


Övrigt
-----------------------

Rapporten är skriven av Linnéa Olofsson för kursen Teknisk Design 7.5 hp, för kursmoment 06.
