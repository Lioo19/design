---
---
Färgschema kmom04
=========================

Uppgiftens syfte är att analysera färgschema och typografi för tre olika hemsidor, antingen i grupp eller enskilt. Vi har valt att göra detta till en gruppuppgift då det kändes intressant att jämföra olika personers uppfattning om färg och vilka känslor och kopplingar som görs till de olika exemplen. Deltagare i gruppen är Linnéa(jag), Heidi och Stefan.

Urval
-----------------------
Vi har valt att undersöka tre olika sidor som alla tillhör samma kategori och bransch, bilmärken. Vi diskuterade huruvida vi ville välja tre sidor som tillhör olika branscher med skilda syften eller om vi ville jämföra inom samma bransch. Beslutet blev att vi skulle välja inom samma bransch och vi hade då tre alternativ; politiska partier, bilmärken och banker.
För att göra det enkelt för oss slog vi tärning om vilken det skulle bli, genom att använda tärningsuppgiften från javascript1 kmom03 och resultatet blev bilmärken. Hemsidorna valdes ut godtckligt och de tre webbplatser rapporten inkluderar är Lamborghini, Volvo och Mini.
Tanken var att välja bilmärken med lite olika profiler och som riktar sig till personer med olika behov och olika budget.
Både Volvo och Mini har flera olika sidor, valet föll att titta på de som var mest lika varandra av dem, i det här fallet
Minis sverigesida[[1](https://www.mini.se)] och Volvos sverigesida[[2](https://www.volvocars.com/se)]. Lamborghini har bara en sida[[3](https://www.lamborghini.com/en-en)], vilket gjorde valet enkelt.

Metod
-----------------------
Grunden för rapporten hämtades i uppgiftsbeskrivningen på dbwebb och dess krav, vartefter genomförda analyser av sidorna får stå för innehållet i följande rapport.  
Var och en i vår grupp på tre personer analyserade en webbplats, som vi sedan redovisade och diskuterade i grupp, varefter vi skrev var sin egen rapport. Inspect var den största källan till information om hur sidan var uppbyggd, vilka färgkoder den använder samt vilka typsnitt. Här gick det även se att transparens var ett populärt sätt på att justera känslan av färgen på på en av sidorna (Lamborghini) och för att återge en så korrekt representation av färgtemat som möjligt har jag inte plockat orginal färgkoden via inspect, utan istället tagit hjälp av Adobe Color Wheel[[4](https://color.adobe.com/create)] för att ladda upp en screenshot av sidan och plocka ut färgen med hjälp av verktyget. Detta har inte gjorts på andra platser på sidan, då många fall av transparens går över bilder av olika slag, vilket försvårar färgavläsning avsevärt.
För att kunna ta bilder av hela sidan utan att scrolla laddades "Full page screen capture"[[5](https://mrcoles.com/full-page-screen-capture-chrome-extension/)] ner som en extension av chrome.  
Fokus för uppgiften var att analysera hemsidornas färgschema, accentfärg, typografi och huruvida detta stämmer överens med vår uppfattning om vad varumärket vill förmedla.

Resultat
-----------------------
__Lamborghini__  
<table style="border-spacing: 4px; border-collapse: separate">
<tr>
<td style="height: 72px; width: 72px; background-color: #000000">
<td style="height: 72px; width: 72px; background-color: #efefe9">
<td style="height: 72px; width: 72px; background-color: #ffffff">
<td style="height: 72px; width: 72px; background-color: #dfb400">
</tr>
</table>

Lamborghinis hemsida välkomnar besökaren med ett stort bildspel på deras olika bilmodeller i olika miljöer. De har en enkel navbar som går i en mörk, delvis transparent färg med en ljus text på, för att enkelt kunna navigera på sidan. Navbaren avänder en drop down meny som kommer upp när man för musen över rubrikelementet. I navbaren syns även lamborghinis logga med en guldig tjur på en svart bakgrund. Den guldigt gula färgen (#dfb400) sätter den genomgående accentfärgen på hemsidan, som i övrigt går i svart och vitt. Hemsidan går i en minimalistiskt, akromatiskt färgschema, som ändå känns väldigt levande tack vare den stora mängden bilder som visas. Opaciteten på menyerna varierar vilket gör att det upplevs som att färgtemat har fler nyanser av grått än vad som faktiskt används.  
Det finns även ett par element som har en ljusare beige-aktig färg som skapats med hjälp av opacitet. När man tar fram grundfärgen visare det sig att den är väldigt lik den gula accentfärgen, fast med opaciteten inställd på 0.4.     
De flesta sidorna är scrollbara med både information och bilder, där lamborghini utformat sektionerna med diagonala linjer som skapar ett flöde som är lätt att följa och som känns i linje med deras varumärke - snabba, eleganta (och dyra) bilar.  
På vissa av undersidorna finns det ett par färger till som dyker upp, exempelvis vid de olika bilmodellerna. Färgerna är kopplade till vilken färg det är på bilen på bilden.
Sidan har genomgående en sans-serif font där rubrikerna har roboto som typsnitt och brödtexten tillhör familjen open sans. Rubrikerna följer på vissa av undersidorna ett mönster där första ordet i rubriken (som ofta består av två ord) är skrivet i en fet stil och det andra ordet är skrivet utan. Upplevelsen av sidan är att det är fler fonter än så, men detta är mycket på grund av de bilder som används till modell-titlar för bilarna.
Bilderna på hemsidan är många och färgglada, deras modeller visas i många olika färger och i många olika miljöer, vilket bidrar till känslan av rörelse och snabbhet.    
Lamborghini är ett dyrt, förhållandevis exklusivt bilmärke som vill uttrycka kvalitet, exklusivitet och hög prestanda på sin sida, vilket jag anser att färgvalet och typografin speglar genom att följa en modent och minimalistiskt uttryck.

[FIGURE src="image/lamborghiniStartpage.png" class="screenshot" caption="Lamborghinis startsida"]
[FIGURE src="image/lamborghiniUnderpage.png" class="screenshot" caption="Lamborghinis modellsida, med en mer diagonal design"]

__Mini__  
<table style="border-spacing: 4px; border-collapse: separate">
<tr>
<td style="height: 72px; width: 72px; background-color: #000000">
<td style="height: 72px; width: 72px; background-color: #f1f1f1">
<td style="height: 72px; width: 72px; background-color: #ffffff">
<td style="height: 72px; width: 72px; background-color: #652d42">
</tr>
</table>

Färgpaletten på Minis hemsida använder ett akromatiskt färgtema med vitt, svart och nyanser av grått som grund, kombinerat med en ensam accentfärg som är en dov nyans av lila. Bakgrunden växlar mellan att vara ljust grå och vit, för att hålla webbplatsen levande och kunna skapa boxar för att främhäva vissa stycken. Länkar växlar mellan att vara helt svarta, till att ta på sig en grå färg när man går över dem.
Typsnittet på hemsidan växlar mellan serif och sans-serif-fonter. H1-H3 samt brödtexten använder en av minis egenskapade fonter som heter Mini-regular. Intressant nog används Helvetica och därefter sans-serif som alternativ om inte Mini-serif skulle fungera. I menyer används sans-serifer rätt igenom, förstahandsvalet är Mini-regular.
Minis val av färger och typsnitt visar en profil som vill tilltala kunden som premierar design, vilket stämmer väl överens med deras kunder och besökare av hemsidan.


[FIGURE src="image/mini.png" class="screenshot" caption="Minis startsida"]



__Volvo__  
<table style="border-spacing: 4px; border-collapse: separate">
<tr>
<td style="height: 72px; width: 72px; background-color: #fff">
<td style="height: 72px; width: 72px; background-color: #f2f2f2">
<td style="height: 72px; width: 72px; background-color: #eaeaea">
<td style="height: 72px; width: 72px; background-color: #999">
<td style="height: 72px; width: 72px; background-color: #151518">
<td style="height: 72px; width: 72px; background-color: #2b7bcd">
</tr>
</table>

Volvo använder ett akromatiskt färgschema på sin hemsida med en klart blå accentfärg. Hemsidan har ett övergripande ljust tema där vitt eller grått är de huvudsakliga bakgrundsfärgerna, texten till största del är svart och footern är mörkt grå. Själva accentfärgen används på bland annat länkar, knappar, pilar, hover-effekter samt för att visa vilken sida som du står på. Bilderna som valts av Volvo bär generellt en färgskala som är förhållandevis dämpad och i princip alla bilar som visas upp är även dem gråa. I bilderna finns även en återkommande rosa färg, som inte finns i själva färgtemat. Typsnittet som används är Volvo Novum, en sans-serif, som är ett egenutvecklat typsnitt. Den används på alla rubriknivåer och i brödtexten.

[FIGURE src="image/Volvo.png" class="screenshot" caption="Volvos startsida"]


Analys
-----------------------
__Volvo__  
Volvos hemsida signalerar trygghet och lugn. Det akromatiska temat tar inte fokus från bilderna på bilarna och fungerar väl med webbsidan i stort. Volvos målgrupp söker bilar som de kan lita på, som har säkerhet och funktionalitet som grund och den blåa accentfärgen signalerar stabilitet och tydlighet samt är en färg som ofta kopplas till lugn, vilket förstärker just den känslan.[6] Deras typsnitt ger sidan en modern uppfattning, men stjäl inte uppmärksamhet i onödan. Det är bilarna som ska synas, inte fonten, vilket är tydligt. Volvos hemsida har dessutom till största del statiskt material, bilderna rör sig inte speciellt mycket, det finns inga onödiga animationer och på det stora hela känns hemsidan stabil och trygg, vilket vi alla kände stämde in på deras profil.

__Mini__  
Även hos mini fungerar det akromatiska färgschemat väl. Den lila accentfärgen sticker inte ut speciellt mycket utan upplevs snarare som högtidlig och prestigefylld.[6] Detta kopplas väl ihop med Minis varumärke som huvudsakligen bygger på deras design och mindre på många olika funktioner och vad kunden får betala för produkten. Bilderna på sidan har en del liv och rörelse och på förstasidan möts besökaren av ett videoklipp på en av Minis produkter, vilket direkt gör att sidan får mer liv än annars. Blandningen av sans-serif och serif fonter ger hemsidan en mer klassisk känsla än vad den hade haft vis bara sans-serif, vilket även detta stämmer in i profilen kring Minis klassiska och tidlösa design.


__Lamborghini__  
Lamborghini som märke skiljer sig från de andra två och det gör även hemsidan, även om de också har valt ett akromatiskt tema. Hemsidan är till största del svart och vit och har en gul accentfärg som går åt guld, något som går igen i deras logga. Den gula färgen uppfattas ofta som livfull och energirik, vilket stämmer väl överens med Lamborghinis profil.[6] Deras sida är mörkare, har mer kontrast i sina bilder och har gott om animationer, vilket ger en tyngre och mer intensiv känsla, något som vi tror går väl hem hos deras kunder, som vill synas i en snabb, väldigt exklusiv bil.
Sans-seriferna håller tonen modern och sättet typsnittet används på, med stor variation och en del fet text, ger en levande känsla. Lamborghini har sett till att skapa en hemsida som leker med former, rörelse och färg, vilket skapar ett intresse att röra sig vidare genom sidan för besökaren. Lamborghini har balanserat sin sida väl och lyckas med konsten att ha intensivitet och exklusivitet på samma plats, vilket definitivt tilltalar deras kunder.


__Likheter och skillnader__  
De tre hemsidorna hade en hel del likheter, där det akromatiska var den mest framträdande likheter. Alla hade en skarp accentfärg, men hade valt väldigt olika accenter för att representera sitt varumärke, vilket vi anser att alla tre har lyckats med. Alla tre sidor lämnade också mycket utrymme för bilder, vilket är fullt förståeligt då dessa visar deras produkter. Nivån av kontrast på de olika hemsidorna har använts på ett genomtänkt sätt där för att representera de olika varumärkena, baserat på deras målgrupp. Alla sidorna hade sans-serif fonter, men Mini hade även en del med serif, vilket ger dem en mer klassisk känsla. Volvos typsnitt upplevdes som skapat för att inte göra så mycket väsen av sig, för att kunna lämna plats åt annat, till skillnad från Lamborghini som har utnyttjat sina typsnitt och dess variation för att skapa liv och energi.

Webbplatserna var förvånansvärt lika varandra, även om de har en förhållandevis olika underton sig. Sidorna är likväl anpassade för att passa respektive varumärke, med hjälp av olika element som låter besökare verkligen få en känsla av sidorna. I gruppen var vi överens om vad vi tyckte kring de olika sidorna och vi uppfattade dem på samma sätt, vilket jag anser visar att de som har designat sidorna har lyckats med sin uppgift.


Referenser
-----------------------
[1, Minis sverigesida](https://www.mini.se)  
[2, Volvos sverigesida](https://www.volvocars.com/se)  
[3, Lamborghinis hemsida](https://www.lamborghini.com/en-en)  
[4, Adobe Color Wheel](https://color.adobe.com/create)  
[5, Full Page Screen Capture](https://mrcoles.com/full-page-screen-capture-chrome-extension/)  
[6] Jason Beaird & James George. "The Principles of Beautiful Web Design". 3 uppl. SitePoint, 2014, Chapter 2 - Color. E-bok.  


Övrigt
-----------------------

Rapporten är skriven av Linnéa Olofsson för kursen Teknisk Design 7.5 hp. Gruppen som har samarbetat kring denna rapport består även av Heidi Patja och Stefan Liström.
