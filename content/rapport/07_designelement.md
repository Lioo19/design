---
---
Designelement kmom06
=========================

Uppgiftens syfte är att implementera designelement på sidan och bygga om temat så att det passar de valda elementen.

Rapport
-----------------------  

__Linjer__  
Jag har jobbat med linjer som delar av brödtext från rubriker och footer. De hjälper att tydligt markera heirarkin i de olika del-elementen. H1 har en linje under sig som är lite tjockare och som har fått bära accentfärgen, vilket även texten i h1 gör. De mindre elementen har fått betydligt tunnare och mindre accentuerade linjer för att markera den hierarki som vi lärt oss bör finnas på en sida.[[1](https://www.canva.com/learn/design-elements-principles/)]. I footern ligger det linjer som istället består av prickar, "dotted lines", för att markera att det händer något och för att dra till sig blicken.

__Textur__  
Jag har valt att använda en flashbild med tydlig struktur i för att ge liv åt sidan. Bilden porträtterar en mörk träskiva med en dator och en kaffekopp på, vilket jag valt att bygga vidare på och accentuera just trät och naturen som hämtas från bilden genom att låta sidan gå i samma färger. Jag har valt att i övrigt låta sidan vara fri från struktur, för att låta bilden ta mycket plats och för att hålla enn känsla av modern design.

__Repetition__  
Flertalet element repeteras på sidan, de vanligast förekommande är de olika linjerna och färgerna. Annorlunda textur återfinnes endast på en plats, för att dra mycket fokus och låta flash-bilden verkligen ta sin plats och sätta ton. Färgtemat håller ihop sidan genom att upprepa de valda färgerna på olika element.

__Färg__  
Sidans färgtema har inspirerats av naturen och det trä som återfinns i flashbilden och som knyter an till en känsla av natur och något rustikt. Jag har valt att inte ha speciellt höga kontraster i mitt tema då jag laborerat med detta mycket tidigare och nu sökte ett mjukare intryck. Valet av färger går därför i bruna, beiga och mörkt gröna toner. Vitt och svart har i princip helt uteslutits, förutom i den svarta brödtexten. Bakgrunden går i en ljust beige ton. Bilderna på förstasidan knyter an till liknande färger och kompletterar temat, samtidigt som det skapar liv och kontrast.

__Gradient__  
Jag valde att lägga en gradient på navbaren för att låta den dra ytterligare uppmärksamhet och därmed ytterligare förstärka dess position högst upp på sidan. Gradienten är ljusast i mitten av elementet och blir sedan mörkare ju längre ut mot kanterna av sidan vi kommer. Detta gör så att blicken sveper mot mitten av sidan, åt de hållet toningen går och sedan stannar den upp där.

__Typografi__  
Jag valde en fontfamilj med serifer, närmare bestämt Cambria, då det ger en mer klassisk känsla och ger en koppling till klassisk tryckkonst samt böcker och papper. Detta förstärker ytterligare det naturliga intrycket och skapar en känsla av struktur, för vi har ju alla hållt i en bok eller papper vid något tillfälle.


Referenser
-----------------------
[1, Design Elements Principles - Hierachy](https://www.canva.com/learn/design-elements-principles/)  



Övrigt
-----------------------

Rapporten är skriven av Linnéa Olofsson för kursen Teknisk Design 7.5 hp, för kursmoment 06.
